---
layout: default
---
<br>
Mi chiamo Riccardo Mich, ho 22 anni  e attualmente vivo con la mia ragazza Veronica a Tesero in Val di Fiemme.<br>
Dopo aver frequentato il Liceo a Cavalese ho cominciato a lavorare presso l'albergo di famiglia <a class="over" href="http://www.berghotelmiramonti.it">Berghotel Miramonti</a> a Stava, dove tutt'ora lavoro.<br>
Ho una sorella più grande di nome Vanessa che lavora in Hotel con me e due fratelli più piccoli, Stefano che frequenta l'Università e Daniele le Scuole Medie.<br>
Mio padre oltre ad essere un maestro di sci e guida alpina, pratica lo sci di fondo da anni e mi ha trasmesso questa passione.
Faccio sport fin da quando avevo 5 anni, una volta praticavo lo sci alpino, il calcio, corsa campestre, e molti altri sport, ma poi col passare degli anni mi sono concentrato solo sullo sci di fondo grazie alla passione ed alla compagnia di amici che praticavano con me questo sport.<br>
Ho scelto questo sport anche perché ti da un insegnamento di vita incredibile e ti insegna soprattutto a fare mille sacrifici dandoti in cambio risultati quasi sempre non soddisfacenti, ma paesaggi meravigliosi, conoscenza di persone meravigliose e grandi insegnamenti di vita.
Per i primi anni ho corso con l'U.S. Cornacci, la società del mio paese, poi gli ultimi due anni ho corso con il Gruppo Sportivo Fiamme Gialle, dove ero aggregato con un progetto della Provincia Autonoma di Trento chiamato "Progetto Under 23 Azzurro". <br>
La stagione invernale scorsa 2013-2014 ho gareggiato con il Team Rossignol nel circuito Swix Ski Classic. E' stata sicuramente una bellissima esperienza e la mia stagione migliore, dove mi sono concentrato sulle gare di lunga distanza e sono riuscito a prepararmi sempre al meglio raggiungendo dei risultati per me speciali tra cui una bellissima gara alla Marcialonga e una stupenda gara nella mia prima Vasaloppet.<br>
Purtroppo per vari motivi il Team Rossignol è stato modificato e sono quindi giunto alla decisione di gareggiare con un nuovo Team per la prossima stagione.<br> 
La mia località preferita per allenarmi, sia per la vicinanza da casa, sia per le piste stupende, e' il Passo Lavaze', di tanto in tanto mi alleno anche a Lago di Tesero, pista più tecnica e impegnativa.<br>
Ho ricevuto tante piccole e grandi soddisfazioni, ho ottenuto risultati a volte più a volte meno appaganti e talvolta anche fallimenti e sconfitte. Tuttavia nel bene e nel male ho sempre ricevuto tanti insegnamenti tra i quali mai arrendersi e crederci sempre.<br>
Riccardo           <a href="mailto:ricky_mich_91@hotmail.it" class="over"> Contatto</a> 

