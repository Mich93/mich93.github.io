---
layout: post
title: Vasaloppet 2015 
excerpt: La regina delle Granfondo <img class="postimg" src="/images/vasa2015.jpg">
visible: 1
---
Domenica scorsa , 08/03/15 si è disputata in Svezia nella regione della Dalarna la gara più storica e importante dello sci di fondo, la Vasaloppet. Gara a tecnica classica di lunghezza pari a 90 km con partenza da Salen e arrivo a Mora.<br>
Siamo arrivati in Svezia già il mercoledì sera per preparare la gara al meglio. Il giorno successivo, insieme all'amico e compagno di squadra Nicola Morandini, siamo andati a fare una breve sciata dove la neve era fantastica, velocissima e la temperatura si aggirava intorno ai ­5°C. Venerdì e sabato ci siamo dedicati alla prova dei materiali e delle cere, ma purtroppo la temperatura cominciava ad aumentare rallentando e peggiorando le condizioni della neve.<br>
La domenica siamo arrivati in partenza alle ore 07:00 e le condizioni erano pessime, la notte le
temperature non erano scese sotto lo 0 e quindi la neve non aveva tirato. Abbiamo provato
velocemente alcune paia di sci ed abbiamo scelto quello più veloce e adatto alle condizioni
acquose e sporche della neve.<br>
Alle 08:00 in punto la gara è partita e c'è subito stato il primo imprevisto, ovvero lo striscione della partenza non è salito in alto e gli atleti delle prime file (me compreso) gli sono finiti addosso.<br>
Una volta uscito dal lancio ho affrontato la salitona iniziale lunga circa 1,5km a tutta e ho
scollinato intorno alla 15° posizione. Avevo capito subito che sarebbe stata una gara durissima
perché gli scandinavi sono partiti scatenati e non si sono mai guardati e controllati un attimo.
Appena scollinato ha cominciato a fare il ritmo il Ceco Stanislav Rezac che quando è in giornata fa davvero paura. La neve era bruttissima e sporchissima e gli sci facevano davvero la differenza. Già nei primi km ad alcuni atleti si inchiodavano gli sci perché la soletta si sporcava, mentre ad altri meno. Per questo motivo si è formato subito un gruppetto di una decina di atleti che hanno preso il largo supportati da materiali decisamente migliori. Io per i primi 40 km non ho mai mollato un secondo ed ho continuato a spingere per provare a rientrare o ad attacarmi ad altri atleti ma è stata una gara molto individuale, ogni atleta viaggiava per conto suo, ogni tanto sorpassavo qualcuno e ogni tanto venivo sorpassato da altri, proprio per motivi tecnici inerenti ai materiali. Ho viaggiato intorno alla 30° posizione fino a metà gara insieme al compagno di stanza Giorgio Di Centa, che però tutto ad un tratto si è staccato. Finalmente intorno al 50° km si è formato un gruppetto di 5 atleti, me compreso e abbiamo cominciato a viaggiare insieme dandoci dei cambi regolari.<br>
Sapevamo ormai che rientrare nel primo gruppo era impossibile, anche perché ormai avevano
guadagnato davvero molti minuti. A questo punto finalmente la mia gara ha avuto un po' di assestamento dal punto di vista psicologico, ovvero ho viaggiato in questo gruppetto consapevole
di avere gli sci più lenti di tutti ma carico e volenteroso a tenere le code di questi atleti per fare una stupenda gara, alimentandomi al meglio e cercando di spingere in maniera più economica
possibile. Questo gruppo andava dalla 19^ posizione alla 24^.<br>
Arrivato ormai all'ultimo riferimento cronometrico ai ­9 km dal traguardo la stanchezza
cominciava a farsi sentire ma contrariamente al resto degli atleti mi ricaricavo in salita e mi
demoralizzavo in discesa sempre per via dei materiali. A quest'ultimo riferimento mi trovavo in
24^ posizione ed ero pronto a difenderla coi denti fino all'arrivo. Purtroppo però ai ­5km dal
traguardo ci hanno raggiunti un gruppetto di 5­6 atleti di grande livello e ai – 3 km ho preso una
piccola crisi che dopo una breve discesa non mi ha permesso di rientrate nel gruppo. Gli ultimi 2
km sicuramente sono i km che mi ricordo meglio, perché ero “cottissimo” ed ho cominciato a
guardarmi in giro. Quei maledetti 2km non finivano più, finché finalmente sono arrivato al
rettilineo finale nel centro a Mora, dove anche se non riesci più a stare in piedi, la gente,
l'atmosfera e l'importanza storica ti danno la forza e la grinta per sorpassare la linea del traguardo e passare sotto lo striscione dell'arrivo che dice “ Per il ricordo dei nostri padri e il futuro dei nostri figli”.<br>
La gara più importante di tutte è stata portata a casa da Petter Eliassen sul solito e intramontabile Anders Aukland, terzo invece il titano Rezac che già in partenza aveva fatto capire che lui a guardare non ci sarebbe stato.
Della mia gara posso dire che è stata perfetta, non potevo sicuramente fare di meglio, i materiali
purtroppo non erano buoni ma io ho usato i miei migliori sci con la migliore cera provata i giorni
precedenti quindi ringrazio il nostro Ski Man Silverio(per gli amici Zin Zin) per il lavoro svolto.<br>
Sono contento per il carattere dimostrato e la grinta che ho messo in questa gara, la mia forma era perfetta, stavo benissimo e lo avevo già capito sulla prima salita impegnativa. Purtroppo è stata una gara dove gli sci contavano tantissimo e gli abissi con i primi erano incolmabili (basta guardare il ritardo accumulato). Sono consapevole però della mia forma e di quello che posso dare, coi piedi per terra posso dire che con sci buoni non sarei uscito dalle prime 20 posizioni per come si era messa la gara. Ho lottato per la 19^ posizione fino ai 3 km dal traguardo e non ho nessun rammarico. Primo Italiano ma soprattutto sensazioni e condizione ottima mi danno fiducia e mi danno la voglia per continuare per questa strada, per continuare ad allenarmi e finire bene questa stagione ricca di soddisfazioni e belle gare. Prossima gara: Bierkebeiner in Norvegia Sabato 21.03.2015.<br>

Riccardo 

<a href="/images/marcia12015.jpg"><img class="postimg" src="/images/marcia12015.jpg"></a>
<a href="/images/marcia2015.jpg"><img class="postimg" src="/images/marcia2015.jpg"></a>

<a href="/images/marcia22015.jpg"><img class="postimg" src="/images/marcia22015.jpg"></a>


