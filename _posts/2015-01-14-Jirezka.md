---
layout: post
title: Jizerska Padesatka 
excerpt: Non molto bene la prima del 2015 <img class="postimg" src="/images/jizerska.jpg">
visible: 1
---


Eccoci di nuovo qui, colgo l'occasione per augurare a tutti un Buon 2015.<br>
Lo scorso week end ho disputato la 3° tappa del circuito Swix Ski Classics, La Jizerska Padesatka in Repubblica Ceca, 50 Km in tecnica classica.<br>
Preso il volo il venerdì mattina col compagno di merenda Morandini Nicola siamo arrivati sul luogo della gara la sera trovando un tempo bruttissimo, vento forte e pioggia.<br> 
Il sabato siamo andati a provare i materiali molto velocemente perchè purtroppo non smetteva di piovere e la pista si rovinava di ora in ora.<br>
Domenica 11 Gennaio 2015 mi sono svegliato alle 6.30 e ho fatto colazione e poi alle 8.00 son andato in pista per provare i due paia di sci che ci siamo fatti e per fare riscaldamento. Il riscaldamento varia sempre da atleta ad atleta, però nelle gare lunghe che faccio io non serve fare un riscaldamento esagerato, 15 minuti con qualche allungo giusto per risvegliare i muscoli.<br>
Alle 09.00 la gara è partita e subito gli Scandinavi si sono messi davanti a tirare e fino ad ora nelle gare che ho partecipato posso dire che è stata la gara dove sono partiti più forte. Il tracciato i primi 10 Km era quasi tutto in salita con dei leggeri piani ogni tanto e quindi ha permesso ai più forti di fare subito selezione.<br>
Purtoppo i miei sci non erano molto veloci e in più ci si è messo a rompere le scatole anche il lacciolo del mio bastone destro che continuava ad aprirsi e mi sono staccato dal primo gruppo dopo circa 5 Km. Soprattuto  a causa del bastone mi è venuta una rabbia incredibile e ho ceduto di testa, svariati atleti mi hanno superato e non sono riuscito ad attacarmi a nessuno. Finchè mi ero messo in testa di ritirarmi, ma circa al 7° km mi ha sorpassato il compagno di squadra Simone Bosin e allora mi sono messo sulle sue code e ho provato a reagire. <br>
Ci siamo dati dei cambi abbastanza regolari però dal mio punto di vista è stato più un portarsi all'arrivo cercando di salvare la gara.<br>
Quando mancavano 2 km dall'arrivo in discesa ci ha superato un gruppetto di 4 atleti tra cui anche l'amico Nicola, e quindi mi sono attaccato e ho fatto la volata ma come succede sempre anche in allenamento Nicola mi ha bruciato alla grande.<br>
Per noi italiani non è stata una grande giornata, il primo è il solito Bruno Debertolis 19° all'arrivo.<br>
La pista era in bruttissime condizioni, dopo due giorni di pioggia forte la notte del sabato la temperatura era andata sotto lo zero termico e la pista era diventata una lastra di ghiaccio, non sono riusciti a fresarla bene e nemmeno a fare i binari.<br>
Sicuramente questo 46° posto non mi rende soddisfatto, però sia il giorno della gara sia i giorni precedente ho sentito che la condizione stà piano piano arrivando. Purtroppo due tre cosette che sono andate storte hanno reso la mia gara difficile e di testa non sono riuscito a reagire ma ho mollato alla grande.<br>
La domenica, io e Nicola, ci siamo fermati a Praga per visitare la città, e devo dire che ci siamo proprio divertiti :) .<br>
Il prossimo sabato sarò in Engadina per una nuova avventura e cercherò soprattutto oltre a fare una bella gara anche di arrivare all'arrivo stremato e poter dire: "Yes, oggi ho proprio dato tutto" . FOLLOW US ON www.swixskiclassics.com<br>

Riccardo 

<a href="/images/jizerska.jpg"><img class="postimg" src="/images/jizerska.jpg"></a>
<a href="/images/jirez.jpg"><img class="postimg" src="/images/jirez.jpg"></a>
