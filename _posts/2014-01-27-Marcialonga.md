---
layout: post
title: Marcialonga di Fiemme e Fassa
excerpt: Gara eccellente ed emozionante  <img class="postimg" src="/images/marcia.jpg">
---

Domenica 26 gennaio si è disputata la 41° Marcialonga, gara a Classic 70 km più famosa in Italia.
Come ogni anno questa gara ci riserva mille emozioni e storie diverse, quest anno già durante la colazione ho trovato la prima sorpresa, ovvero 3 cm di neve fresca.<br>
Partita alle ore 08:00, la gara non è stata come gli altri anni subito selettiva, ma causa la neve fresca si è formato un folto gruppo di 60 atleti circa.<br>
Sicuramente chi tirava il gruppo spingeva forte ma doveva anche battere la pista con la neve fresca e quindi più restavi indietro nel gruppo e più trovavi il binario lucido e veloce, comunque apparte per i traguardi volanti ( soprattutto quello di Canazei) è stata una gara tranquilla fino a Predazzo dove bisognava cercare di alimentarsi e bere bene e dove si doveva cercare di salvare i bastoni e restare nel folto gruppo senza aver problemi.<br>
Arrivati a Predazzo, grazie alla neve più veloce hanno cominciato a spingere forte ed il gruppo a cominciato a sfoltirsi oltre che allungarsi, e al passaggio nel centro del fondo di Lago di Tesero si sono formati dei gruppetti, il primo di circa 25 atleti e poi gruppetti da 5, massimo 10 atleti.<br>
A fare forcing era sempre il grande Norvegese Simen Oestensen che dopo aver passato il paese di Masi ha addirittura sferrato un attacco guadagnando una 50 di metri, dietro gli atleti del Team Centric non hanno provato a chiudere il buco perché l'atleta in fuga fa parte del loro Team ed hanno lasciato al più grande dei fratelli Tynell il compito di provare a tornare sotto al Norvegese.<br>
Tornati da Molina ed iniziata la cascata Simen Oestensen aveva ancora una decina di secondi di vantaggio che gli sono bastati per vincere la gara e fare sua la 41° edizione della Marcialonga.
Seguono a ruota in volata il grande Dahl che ora si trova in testa alla classifica delle gare Ski Classic con due secondi posti e Jorgen Aukland.<br>
Il primo Italiano ha chiuso all'undicesimo posto e si tratta del mio compagno di squadra Bruno Debertolis a cui faccio i miei complimenti.<br>
Per quanto riguarda la mia gara sono molto contento, ho chiuso al 34° posto a 4 minuti dal primo e sono secondo degli Italiani, fino a Predazzo non ho fatto molto fatica e l' unico rammarico della giornata è di non avermi fatto trovare pronto nelle prime 30 posizioni del gruppone quando serviva ovvero a Ziano dove il gruppo si è sfilacciato e ho perso il gruppo dei primi, però stringendo i denti sono riuscito a tornare sotto ad un gruppetto di 6-7 atleti ed abbiamo formato il secondo gruppo dopo i primi ed a Molina eravamo ormai tornati sotto al primo gruppo, eravamo massimo a 10 secondi ma l'attacco potente di Simen Oestensen ha dato una scossa al primo gruppo che ha ricominciato a guadagnare su di noi.<br>
Nel tornare da Molina ho tenuto le code degli atleti di questo secondo gruppo e abbiamo iniziato e finito la cascata più o meno tutti insieme.<br>
La mia paura come gli anni scorsi era quella di andare in crisi o prendere i crampi agli addominali sulla salita della cascata mentre quest anno è andata molto bene sono riuscito a spingere bene e sono molto soddisfatto della mia gara e della prova del nostro Team Rossignol.
La prossima gara è già domenica prossima, la Konig Ludwig Lauf in Germania terza tappa del circuito Ski Classic dove cercherò di scalare ancora la classifica giovani under 26 del circuito ma prima bisogna smaltire bene la gara di ieri :)<br>
Complimenti a Bruno per la garona e faccio un imbocca al lupo all'amico Nicola per le prossime gare perché ieri non è riuscito a portare a casa il risultato sperato.<br>

Riccardo


<a href="/images/marcia.jpg"><img class="postimg" src="/images/marcia.jpg"></a>


