---
layout: post
title: Vasaloppet 2014
excerpt: La mia prima Vasa  <img class="postimg" src="/images/vasa-start.jpg">
visible:1
---

Domenica scorsa si è disputata in Svezia la Vasaloppet, gara a classico che fa parte del circuito Ski Classic di 90 km, la più famosa delle Gran Fondo, con più di 15000 partecipanti.<br>
Partenza ore 08:00 con temperatura di circa 0\+1° da Salen , ed arrivo 90 km dopo a Mora.
Subito dopo un km c'è una salita lunga 2 km molto tosta dove si è subito fatta selezione e per i primi 10 km si è continuato a spingere forte e nel gruppo di testa vi erano circa una trentina di atleti ma dopodiché nessuno voleva più tirare e la velocità è diminuita e degli atleti hanno cominciato a rientrare formando un gruppo di testa di circa 70 atleti.<br>
Col passare dei km il tempo e le condizioni meteo continuavano a cambiare, infatti si è passato da neve fresca a neve molto molto umida bagnata, a tratti dove nevicava molto forte.<br>
Dopo circa 30 km l amico del Team Coop Espen Bierke ha tentato un impresa andando in fuga riuscendo a guadagnare fino a 2'e30", ma purtroppo a circa 10 km dal traguardo è stato ripreso dal gruppone ed è proprio qui che è partito il Norvegese Laugaland con un azione composta e molto potente. A tirare il gruppone dietro si è messo per tutti gli ultimi km Daniel Tynell e quando sono arrivati allo striscione del l'ultimo km dove ormai il gruppone aveva cominciato a sfilacciarsi è partita la volata col Norvegese John Cristian Dahl che è riuscito a scavalcare Laugaland ai meno 500 metri dal traguardo e a vincere la sua prima Vasaloppet. Alle sue spalle si è piazzato il suo compagno di squadra nonché leader della classifica Ski Classic Kjolstad, il terzo posto invece se lo è aggiudicato il più volte vincitore di questa gara Brink e quarto lo sfortunato Laugaland , che dopo l'arrivo piangeva per l'occasione sfumata.<br>
Per quanto riguarda la mia prima Vasaloppet è stata un esperienza sicuramente molto positiva, la preparazione è stata ottimale, la dieta è andata molto bene e sono arrivato alla partenza preparato. Il tracciato non lo conoscevo ed il tempo non è stato molto clemente e quindi anche gli sci hanno fatto la loro. La mia partenza è stata molto buona e devo dire che ero molto molto emozionato soprattutto quando prima di partire mi sono girato e ho visto più di 15000 persone pronte a partire tutte assieme dietro di me. I primi due km di salita li ho affrontati molto bene e sono restato sempre nel gruppo di testa, poi dopo 30 km i miei sci hanno rallentato di molto, soprattutto dove la neve era molto umida ed ho fatto molta fatica a restare nel gruppo di testa mentre gli ultimi km gli sci hanno ricominciato ad andare nella norma per restare con gli altri.<br>
Ho solo un po' di rammarico per gli ultimi 5 km dove non sono riuscito a tirarmi un po' avanti nel gruppo perché le forze c'erano ancora ma forse mi è mancata un po' la lucidità e arrivato agli ultimi 2 km ormai il gruppo si era tutto sfilacciato e si stava tutti in fila su un solo binario perché gli altri erano molto lenti e non sono più riuscito a guadagnare posizioni ed ho  perso l'attimo per provare a restare con i primi. Io sono però molto contento di questa mia prima esperienza al nord ed ho chiuso al 46° posto ad 1'e20" dal primo, una grande gara che potrà e dovrà esser migliorata nei prossimi anni, o almeno lo spero.<br>
Faccio i complimenti a Simone Bosin che ha chiuso al 48° posto ed alla certezza Bruno Debertolis 21° all arrivo.<br>
Ora non resta altro che riposare e recuperare qualche giorno e poi via subito ad allenarsi con lo zainetto in vista della prossima gara, questa volta si va in Norvegia alla Bierkebeinerrennet.<br>

Grazie Riccardo 


<a href="/images/vasa1.jpg"><img class="postimg" src="/images/vasa1.jpg"></a>
<a href="/images/vasa2.jpg"><img class="postimg" src="/images/vasa2.jpg"></a>
<a href="/images/vasa3.jpg"><img class="postimg" src="/images/vasa3.jpg"></a>



