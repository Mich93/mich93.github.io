---
layout: post
title: Marcialonga 2015 
excerpt: La gara di casa è sempre la più bella <img class="postimg" src="/images/marcia12015.jpg">
visible: 1
---
Domenica 25 Gennaio si è disputata come ormai tradizione la regina delle Gran Fondo italiane, la Marcialonga di Fiemme e Fassa.<br>
Per questo grande evento, nonostante il tracciato sia stato accorciato da 72 Km a 57 km io comunque ho voluto fare la dieta dissociata.<br>
La dieta dissociata consiste nel fare 7 pasti (da Lunedì a colazione, fino a Mercoledì a pranzo) mangiando solo proteine, senza carboidrati, sali,zuccheri ecc, e poi invece ricominciare a mangiare tutto senza abbuffarsi però più volte al giorno, con merende ogni 2-3 ore. In questo modo il fisico si svuota del tutto i primi giorni e resta senza energie, ed i giorni successivi invece immagazzina di più energia per paura di restare ancora a secco.<br>
Arrivato il giorno della vigilia, sono andato con l'amico Paolo Fanton e con il fratello Stefano a provare sci prima in Val di Fassa e poi più tardi a Lago di Tesero ed abbiamo scelto i migliori due paia di sci che ho portato poi a far preparare.<br>
Domenica mattina arrivati in partenza abbiamo provato quale sci era il migliore e via pronti per la grande gara.<br>
La partenza, spostata da Moena a Mazzin è avvenuta alle ore 09:00.<br>
Pronti via gli scandinavi hanno inizialmente impostato un ritmo tranquillo fino al giro di boa a Canazei dopo 5 km dove poi hanno cominciato a spingere con più intensità e si è subito fatta selezione e gran fatica. I primi km di ritorno da Canazei però sono stati un pò difficli perchè il primo gruppo era molto folto e ci sono state delle cadute, in una delle quali l'amico e compagno di squadra Nicola Morandini ha rotto un bastone e dopo qualche km lo ha costretto a ritirarsi.<br>
Scendendo man mano dalla Val di Fassa il ritmo si faceva sempre più forte e io mi ero subito accorto di avere gli sci inferiori agli altri, purtroppo ero molto lento e facevo molta fatica. Sulla salita di Soraga ho spinto a tutta e ho scollinato in mezzo al primo gruppo recuperando un pò di posizione, ma poi nelle discese successive fino ad arrivare in centro a Moena mi sono ritrovato ancora in fondo al gruppo e causa materiali e un pò di distrazione ho perso qualche metro dal primo gruppo.<br>
Ho cercato di rientrare sul primo gruppo fino quasi a Predazzo ma mi sono arreso alla potenza scandinava e ho aspettato il secondo gruppetto.<br>
Questo gruppetto era composto da 5-6 atleti tra cui in finlandese del Team Coop Sami Jauhojaervi. Siamo scesi per la Val di Fiemme con un buon gruppo , però sentivo che non era la mia posizione ed il mio gruppo , infatti sono sceso in economia senza far grandi fatiche, ma purtroppo di rientrare sul primo gruppo era impossibile. Il primo gruppo era composto da circa 40 atleti che piano piano però andava via via a sgretolarsi . Arrivati a Molina nel ritorno verso la cascata abbiamo ripreso qualche atleta che si era staccato dal primo gruppo e lo abbiamo sorpassato, arrivando così ad affrontare la salita della cascata in 4-5 atleti. Sapevo di aver risparmiato molto in questa gara e quindi ho affrontato gli ultimi 2 km della cascata a tutta e sono arrivato all'arrivo 44^ ma con un ottimo tempo di salita della cascata. La gara se l'è aggiudicata il Team Santander con Gjerdalen che all'ultima km è riuscito a scavalcare e staccare il compagno di squadra Anders Aukland che precede di poco l'altro Norvegese del Team United Bakeries Pettersen. Il primo italiano al traguardo è Giorgio Di Centa , giunto 26^.<br>
La mia condizione era buonissima, stato benissimo sia i giorni prima della gara sia durante la gare stessa, purtroppo però la Marcialonga è una gara dove i materiali fanno la differenza perchè la maggior parte del tracciato è in leggera discesa. Avevo degli sci molto lenti e non ho potutto dimostrare quello che potevo fare, ne tanto meno arrivare all'arrivo e dire " ho dato tutto, più di così non potevo". Ma comunque io penso al futuro e prendo questa gara di casa come una buon test dove ho capito dalle sensazioni come posso fare e quali sono attualmente le mie potenzialità, ed il risultato non lo ha dimostrato, ma never back down, la prossima andrà meglio.<br>
Ringrazio gli amici Barbolini Maurizio e Paolo Fanton per il perfetto Service durante la gara e ringrazio tutte le persone che cerano a fare il tifo durante il percorso, la Marcialonga è la più bella gara anche per il clima e l'atmosfera che si respira a passare in mezzo ai paesi ed a tutta la gente. Avanti alla prossima allora, Konig Ludwig Lauf 50 km in Germania.<br>

Riccardo 

<a href="/images/marcia12015.jpg"><img class="postimg" src="/images/marcia12015.jpg"></a>
<a href="/images/marcia2015.jpg"><img class="postimg" src="/images/marcia2015.jpg"></a>

<a href="/images/marcia22015.jpg"><img class="postimg" src="/images/marcia22015.jpg"></a>


